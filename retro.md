# Retrospektiivitekniikat

Retrospektiivi on säännöllisin väliajoin pidettävä katsaus siihen, miten tiimi on onnistunut projektissa ja miten onnistumiset saadaan jatkumaan myös tulevissa sprinteissä tai projekteissa. Tekniikoita retrospektiivin pitämiseen on useita. Tutustutaan tässä kahteen eri tekniikkaan: _Start, Stop, Continue, More of, Less of Wheel_ sekä _Glad, Sad, Mad_.

## Start, Stop, Continue, More of, Less of Wheel

Tässä tekniikassa käytetään ympyrää, jossa on viisi osaa: Start, Stop, Continue, More of sekä Less of. Tiimiläiset reflektoivat työtään ja sijoittavat asioita näihin kategorioihin sen mukaan, mitä pitää aloittaa tekemään, mitä lopettaa, mitä jatkaa, mitä tehdä enemmän ja mitä tehdä vähemmän. Keskustelu kyseisistä asioista on myös erittäin toivottua, jotta voidaan sopia mahdollisista muutoksista toimintatapoihin.

## Glad, Sad, Mad

Tiimiläiset kirjoittavat lyhyitä huomioita sprintistä ja kategorisoivat ne sen mukaan kuvaavatko ne hyviä asioita sprintistä, huonoja asioita sprintistä vai jotain laajempaa, tiimiin liittymätöntä ilmiötä. Osallistujat äänestävät aiheita joista pitäisi heidän mielestään keskustella, jonka jälkeen aiheet käydään läpi eniten ääniä saaneesta vähiten ääniä saaneeseen, niin pitkään kunnes kaikesta on keskusteltu tai aika loppuu kesken.